<h1 style="border: 3px solid #C1FF0A; background-color: #d5d5d1; padding: 10px;" align="center" style="color:Black">Грузія</h1>
<h1 style="border: 5px solid #DAA520; background-color: #FFF8DC;padding: 10px;" style="color:Black">Гру́зія — держава у Східній Європі, на південно-східному узбережжі Чорного моря. Розташована на перехресті Європи та Азії. Має спільні кордони з такими країнами: на півночі — Росія, на півдні — Туреччина і Вірменія, на сході — Азербайджан. Грузія є членом Ради Європи, Євроконтролю, Організації з безпеки і співробітництва в Європі, і Організації за демократію та економічний розвиток.

Столиця і найбільше місто — Тбілісі. Грузія займає територію 69,700 км² (26 911 квадратних миль), а її населення складає майже 4 млн осіб. Грузія є унітарною, напівпрезидентською республікою, з урядом, обраним за принципом представницької демократії.

У класичну епоху на території сучасної Грузії з'явилося кілька незалежних царств. Царства Колхіди і Іберії прийняли християнство на початку 4-го століття, що зробило раніше домінуючі язичництво, зороастризм і мітраїзм маргінальними течіями. Об'єднане королівство Грузії досягло піку своєї політичної і економічної потужності під час правління царя Давида IV і цариці Тамари в 11—12 століттях. Після цього країна опинилася під владою різних великих імперій упродовж століть. Наприкінці 18-го століття Картлі-Кахетинське царство уклало союз з Російською імперією, і область була приєднана до Росії в 1801 році. Право останньої над Грузією підтверджено в 1813 році Ґюлістанським мирним договором. Після короткого періоду незалежності, що настав після Російської революції 1917 р., Грузія була окупована Радянською Росією в 1921 році, ставши частиною Радянського Союзу, спочатку як частина Закавказької Соціалістичної Федеративної Радянської Республіки, а з 1936 року — як окрема Грузинська Радянська Соціалістична Республіка. Після здобуття незалежності в 1991 році посткомуністична Грузія постраждала від цивільних заворушень та економічної кризи 1990-х. Загалом це продовжувалося до Революції троянд 2003 р., після чого новий уряд розпочав демократичні та економічні реформи.

Грузія містить два регіони — Абхазію і Південну Осетію, які отримали обмежене міжнародне визнання після російсько-грузинської війни 2008 р. Грузія і більша частина міжнародного співтовариства розглядають ці регіони, як частину території суверенної Грузії, що перебувають під російською військовою окупацією.</h1>
